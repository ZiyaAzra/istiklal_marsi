<h1>İstiklâl Marşı</h1>

<p>Korkma! Sönmez bu şafaklarda yüzen al sancak;<br>
Sönmeden yurdumun üstünde tüten en son ocak.<br>
O benim milletimin yıldızıdır, parlayacak;<br>
O benimdir, o benim milletimindir ancak!</p>

<p>Çatma, kurban olayım çehreni ey nazlı hilal!<br>
Kahraman ırkıma bir gül... ne bu şiddet bu celal?<br>
Sana olmaz dökülen kanlarımız sonra helal;<br>
Hakkıdır, hakka tapan milletimin istiklâl.</p>

<p>Ben ezelden beridir hür yaşadım, hür yaşarım.<br>
Hangi çılgın bana zincir vuracakmış?Şaşarım!<br>
Kükremiş sel gibiyim;bendimi çiğner, aşarım;<br>
Yırtarım dağları, enginlere sığmam taşarım.</p>

<p>Garb'ın âfâkını sarmışsa çelik zırhlı duvar;<br>
Benim îman dolu göğüsüm gibi serhaddim var.<br>
Ulusun, korkma!Nasıl böylebirîmanı boğar,<br>
"Medeniyet!" dediğin tek dişi kalmış canavar?</p>



